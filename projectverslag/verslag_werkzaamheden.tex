\chapter{Werkzaamheden}

In dit twee deel van het projectverslag zal ik kort in kaart brengen wat ik allemaal voor m'n afstudeerproject heb gedaan en wat ik hier van opgestoken heb.

\section{Verrichtingen}

Na een half jaar stage had ik al een redelijk idee van de wensen en eisen maar om hier zeker van te zijn heb ik erg vaak vergaderd met Bart Brugmans. Vaak had ik een aantal alternatieven voor een bepaald probleem onderzocht waarna ik samen met Bart tot de beste keuze kon komen.

Om de voordelen van wat ik wilde invoeren duidelijk te maken aan de werknemers van Fullmoon heb ik nog tijdens mijn stage een document opgeleverd waarin ik schreef over de huidige situatie en hoe deze verbeterd kon worden door middel van {\sc scm}. Hierna heb ik ook nog een presentatie gegeven over hoe dit in zijn werk zal gaan en heb ik vragen beantwoord.

Nadat er samen met Fullmoon beslist was over de verschillende zaken die ingevoerd moesten worden, onder andere het gescheiden werken en gebruik maken van Subversion, kon ik over gaan tot het daadwerkelijke inrichten van de situatie. Zo heb ik een server volledig klaar gemaakt om de Subversion repository en de Redmine site te hosten. Redmine heb ik geconfigureerd naar de wensen van Fullmoon. Zo is er een koppeling met Subversion en maakt het gebruik van de mailfuncties van de server om updates van tickets en dergelijke naar medewerkers te sturen. Op de workstations heb ik overal een webserver geïnstalleerd en heb ik deze klaar gemaakt voor het gebruik van Subversion.

Ook heb ik een tiental lopende projecten in Subversion geïmporteerd en deze zo aangepast dat ze ook van de lokale webserver te draaien zijn, normaal gezien werkte deze alleen maar vanaf de centrale server. Om de meest gebruikte handelingen zoals het aanmaken van een nieuw project, importeren van data en het echte werken met Subversion nog meer te verduidelijken heb ik een interne wiki gevuld met informatie. Hier kunnen medewerkers rustig de belangrijkste dingen nalezen mochten ze er niet meer uitkomen.

Omdat er samen met Fullmoon beslist was dat de situatie op dit moment klaar was voor gebruik heb ik in samenwerking met Bart nog een presentatie gegeven. Naast Subversion ging dit over de veranderingen ten opzichte van de oude situatie doordat er met een lokale webserver gewerkt ging worden en het gebruik van Redmine.

Naast informatie op de wiki heb ik ook alle medewerkers een half, of soms een uur lang, individueel begeleid. Zo konden ze beter in de gaten krijgen hoe ze met Subversion moesten werken, want naar een presentatie kijken is toch minder duidelijk dan dat je er zelf mee aan de slag gaat. Ook heb ik hier nog heel wat vragen beantwoord, waarna ik vragen die vaker voorkwamen nog extra uitgewerkt heb op de wiki.

Na een testperiode heb ik feedback van werknemers verzameld om te peilen hoe het verliep. Het meeste was positief maar er waren een paar onderwerpen die sommige het liefst nog iets duidelijker uitgelegd wilden krijgen. Het ging hierover zaken als wat te doen bij een conflict (in Subversion) en hoe het beste te branchen. Deze vragen en onderwerpen waarvan ik dacht dat ze misschien ook nog moeite mee hadden heb ik uitgewerkt en extra belicht op de wikipagina.

\section{Opgestoken kennis}

Afgezien van het feit dat ik nu vrij veel weet op het gebied van het inrichten van een technische infrastructuur, zijn er nog een aantal zaken waar ik tevreden over ben als ik terugkijk naar het project. In principe heb ik het gehele vierde studiejaar goed zelfstandig volbracht. Ik heb een afstudeerproject voorgesteld bij een bedrijf, hun werksituatie in kaart gebracht, adviezen aangedragen om bepaalde zaken te verbeteren en tenslotte een planning opgesteld. Vooral over die planning was ik tevreden, want het bleek een goede te zijn waar ik mij volledig aan heb kunnen houden. In de voorgaande studiejaren was niet altijd de discipline aanwezig om opgestelde planningen te volgen, waardoor het soms nachtwerk werd om een deadline te halen. Ik denk niet dat ik een uitzondering vormde op dit gebied in vergelijking met mijn medestudenten. Natuurlijk heb ik een project uitgevoerd bij een zakelijke instelling, waardoor er wel wat van je verwacht wordt en er een zekere druk op de ketel staat, maar toch ben ik erg tevreden over mijn ontwikkeling op het gebied van discipline en zelfstandigheid.

In het vierde en laatste studiejaar, heb ik het gevoel gekregen dat ik als student meer volwassen ben geworden. Wat dat betreft komt het wel goed overeen met het leerpatroon dat voor de studie is opgesteld.

Naast het vasthouden aan een planning komt deze groei naar volwassenheid mij ook ten goede in andere situaties. Zo heb ik nadat ik de werksituatie bij Fullmoon in kaart had gebracht, mijn visie over de verbetering kunnen geven. In voorgaande jaren had ik er nooit aan gedacht om een bedrijf te kunnen adviseren over hun werksituatie, omdat ik me nog teveel student voelde, terwijl ik me nu een volwaardige collega voel. 

Dit merkte ik ook bij de manier van omgaan met andere medewerkers. Ik heb individueel en in groepen met meer zelfvertrouwen trainingen en uitleg gegeven, zonder aarzeling om mijn mening te laten horen. Tijdens de opleiding wordt wel veel met projecten gewerkt, maar er bestaat toch verschil in het omgaan met studiegenoten en met collega's. Dat ik tijdens mijn stageperiode en afstudeerproject hier veel over heb opgestoken is voor mijn toekomstige carrière erg belangrijk.
