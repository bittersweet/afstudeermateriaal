\chapter{Inleiding}

Om af te studeren aan de opleiding Interactieve Media had ik de keuze gemaakt om een project uit te voeren bij het bedrijf waar ik stage had gelopen, Fullmoon Interactive Solutions te Amsterdam. Tijdens mijn half jaar durende stage merkte ik af en toe dat Fullmoon tegen wat problemen aanliep omdat ze recent meer mensen hadden aangenomen. Met acht vaste werknemers en twee stagiaires verliep het samenwerken niet altijd even goed. Dit lag voornamelijk aan het feit dat er geen goed overzicht was wie waar aan bezig was en dat mensen per ongeluk werk van anderen overschreven als ze aan hetzelfde project bezig waren.

Omdat ik uit eigen interesse al ervaring had met Source Control Management ({\sc scm}) systemen, en veel aandacht besteedde aan mijn eigen workflow, had ik voorgesteld om Fullmoon te helpen om hun situatie te kunnen verbeteren.

In mijn adviesrapport getiteld ``Adviezen ter realisatie van een professionele technische infrastructuur voor webdevelopment bureaus'' zijn adviezen na te lezen die opgesteld zijn aan de hand van de veranderde situatie bij Fullmoon. Dit rapport had als uitgangspunt om het verrichte werk bij Fullmoon ook voor andere bedrijven en studenten van belang te kunnen laten zijn. In dit document wordt aan de hand van het adviesrapport in kaart gebracht wat er bij Fullmoon uiteindelijk ge√Ømplementeerd is. Hierna volgt een persoonlijk projectverslag waar na te lezen is wat ik daadwerkelijk gedaan heb voor dit project.
