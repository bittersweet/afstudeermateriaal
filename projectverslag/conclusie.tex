\chapter{Conclusie}

Ik ben blij dat ik m'n afstudeerproject op een iets andere manier heb aangepakt dan de meerderheid, door een project uit te voeren bij een bedrijf en een adviesrapport op te leveren. Het ligt niet helemaal in de lijn van een ``echte'' scriptie, maar ik zie dat als een voordeel. Het adviesrapport kan ik aan mensen laten lezen waarna ze hun eigen situatie kunnen bekijken en daarna misschien ook een aantal adviezen kunnen implementeren. Bij een scriptie heb ik toch meer het idee dat het uiteindelijk in een grote bak terecht komt waarna niemand er ooit meer naar kijkt.

Hiernaast ben ik ook tevreden over het feit dat ik Fullmoon echt heb kunnen helpen. Ze zaten al een tijdje met de drang om hun manier van werken te verbeteren maar omdat ze zo druk waren was daar geen tijd voor. Ze waren dus blij dat iemand van buitenaf hun hierbij kon assisteren. Tijdens mijn afstudeerstage hebben ze mij geholpen met kennis en ervaring, en nu heb ik dit terug kunnen betalen.

Ontwikkeling is vaak niet echt tastbaar maar als ik nu terugkijk naar het afgelopen jaar wordt het voor mij toch duidelijk dat deze heeft plaatsgevonden. Dankzij de stage en het project heb ik het gevoel gekregen dat ik een volwaardige werknemer ben die een aanwinst kan zijn voor elk bedrijf. Ik voel dat ik klaar ben om te gaan werken, en alles in de praktijk te brengen wat ik de afgelopen vier jaar heb geleerd.