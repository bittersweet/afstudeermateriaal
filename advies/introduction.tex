\setcounter{chapter}{0}
\chapter{Introductie}
  
Tijdens mijn afstudeerstage bij Fullmoon Interactive Solutions in Amsterdam merkte ik op dat er af en toe situaties ontstonden waarbij het samenwerken niet helemaal goed verliep. Dit kwam voornamelijk doordat mensen aan hetzelfde project bezig waren en hierbij elkaars werk per ongeluk hadden overschreven. Ook was er geen goed beeld wie nou precies waar mee bezig was en wat ze gedaan hadden. Het overzicht ontbrak. Omdat Fullmoon recent meer mensen had aangetrokken en op dat moment bestond uit acht werknemers, moest er eigenlijk goed gekeken worden naar hun manier van werken om te zien of deze nog toereikend was.

Omdat ik uit eigen interesse al veel ervaring had opgedaan met verschillende Source Control Management ({\sc scm}) systemen en veel bezig was om voor mijzelf een optimale workflow te creÃ«ren stelde ik voor om Fullmoon met hun situatie te helpen. Omdat ik toen nog midden in mijn stagewerkzaamheden zat hebben we besloten om hier een afstudeerproject van te maken, zodat ik mij er volledig op kon focussen. Doordat ik vanuit de opleiding nooit in aanraking ben gekomen met zaken als {\sc scm} en professionele workflows leek het me nuttig om mijn ervaringen op te schrijven, waarvan dit document het resultaat is.

De manieren waarop ik samen met Fullmoon hun situatie heb kunnen verbeteren zijn ook voor andere bedrijven en Interactieve Media studenten toepasbaar. Daarom hoop ik dat ze er met dit document hun voordeel mee kunnen doen.
