\setcounter{chapter}{0}
\chapter{Introductie}
  
  Tijdens mijn lange stageperiode in het vierde jaar bij Fullmoon kreeg ik in de gaten dat er af en toe wat situaties waren waarbij het samenwerken niet helemaal goed ging. Dit kwam voornamelijk doordat mensen aan het zelfde project bezig waren en hierbij elkaars werk per ongeluk hadden overgeschreven. Ook was er geen goed beeld wie nou precies waar mee bezig was en wat ze gedaan hadden, het overzicht ontbrak.
  
  Omdat ik uit eigen interesse al veel ervaring had opgedaan met Source Control Management ({\sc scm}) systemen stelde ik voor om Fullmoon met hun situatie te helpen. Omdat ik toen nog midden in mijn stagewerkzaamheden zat hebben we besloten om hier een afstudeerproject van te maken. Doordat ik vanuit de opleiding nooit in aanraking ben gekomen met zaken als {\sc scm} en professionele workflows leek het me handig om mijn ervaringen in een advies document te gieten, dus bij deze.
  
  De zaken die ik bij Fullmoon wil verbeteren zijn veel voorkomend, en ik weet zeker dat andere midden- en klein-bedrijven en Interactieve Media studenten hier ook mee te maken hebben of zullen krijgen. Daarom wil ik in dit document een aantal globale adviezen opstellen, waarbij ik hoop dat veel mensen er van zullen kunnen profiteren.
  